[
{"AramaSonucuBaslik": "Kamuoyu Duyurusu (Veri İhlali Bildirimi) – Turknet İletişim Hizmetleri A.Ş.", "AramaSonucYazi": ["Kamuoyu Duyurusu (Veri İhlali Bildirimi) – Turknet İletişim Hizmetleri A.Ş.", "\r\n\r\n                            ", "\r\n", "Bilindiği üzere, 6698 sayılı Kişisel Verilerin Korunması Kanununun “Veri güvenliğine ilişkin yükümlülükler” başlıklı 12 nci maddesinin (5) numaralı fıkrası “İşlenen kişisel verilerin kanuni olmayan yollarla başkaları tarafından elde edilmesi hâlinde, veri sorumlusu bu durumu en kısa sürede ilgilisine ve Kurula bildirir. Kurul, gerekmesi hâlinde bu durumu, kendi internet sitesinde ya da uygun göreceği başka bir yöntemle ilan edebilir.” hükmünü amirdir.", "\r\n\r\n", "Veri sorumlusu sıfatını haiz Turknet İletişim Hizmetleri A.Ş. tarafından Kurula iletilen veri ihlal bildiriminde özetle;", "\r\n\r\n", "\r\n\t", "İhlalin veri sorumlusunun servislerinden birine gerçekleştirilen SQL Injection saldırısı neticesinde gerçekleştiği,", "\r\n\t", "İhlalin 26.02.2025 tarihinde başladığı ve 11.03.2025 tarihinde genele açık bir BTK şikayet kaydı ile tespit edildiği,", "\r\n\t", "İhlalden etkilenen ilgili kişi grubunun Aboneler/üyeler olduğu,", "\r\n\t", "İhlalden etkilenen kişisel verilerin; müşterilere ait ad, soyad, telefon numarası, abonelik numarası, TC kimlik numarası, TurkNet abonelik devre bilgileri, adres, statik IP bilgileri olduğu,", "\r\n\t", "İlk incelemelerde; ilgili log kayıtlarına bakıldığında 244.396 kullanıcının verilerinin sızdığının tespit edilebildiği, veri sorumlusu bünyesinde detaylı incelemenin devam ettiği,", "\r\n\t", "İlgili kişilerin 0850 288 80 80 / 0850 344 28 18 numaralı Turknet hızlı işlem hattından veya “Fulya, Büyükdere Cd. Torun Center No: 80 A Blok No: 74 A 34394 Şişli/İstanbul” posta adresinden ihlal ile ilgili bilgi alabileceği", "\r\n", "\r\n\r\n", "bilgilerine yer verilmiştir.", "\r\n\r\n", "Konuya ilişkin inceleme devam etmekle birlikte, Kişisel Verileri Koruma Kurulunun 20.03.2025 tarih ve 2025/578 sayılı Kararı ile söz konusu veri ihlal bildiriminin Kurumun internet sayfasında ilan edilmesine karar verilmiştir.", "\r\n\r\n", "Kamuoyuna saygıyla duyurulur.", "\r\n", "\r\n\r\n\r\n                        "]},
{"AramaSonucuBaslik": "8. e-Safe Kişisel Verileri Koruma Zirvesi Gerçekleştirildi", "AramaSonucYazi": ["8. e-Safe Kişisel Verileri Koruma Zirvesi Gerçekleştirildi", "\r\n\r\n                            ", "\r\n", "Kurumumuz ev sahipliğinde bu yıl 8'inci kez düzenlenen e-Safe Kişisel Verileri Koruma Zirvesi, 30 Nisan Çarşamba günü KVKK Konferans Salonunda gerçekleştirildi. Alanında uzman konuşmacıların yer aldığı etkinlikte, kişisel verilerin korunması alanındaki gelişmeler hukuki ve teknik açılardan ele alındı. Zirveyi, aralarında hukukçuların ve bilişim uzmanlarının bulunduğu sektör temsilcileri de takip etti.", "\r\n\r\n", "Zirvenin açılış konuşmalarını e-Safe Kurucusu Musa SAVAŞ, e-Safe Zirve Başkanı Özge EVCİ ERALP, Aksaray Üniversitesi Rektörü Prof. Dr. Alpay ARIBAŞ ve Kurumumuz Başkan Yardımcısı Dr. Cihan KANLIGÖZ yaptılar.", "\r\n\r\n", "Kişisel verilerin yurt dışına aktarılması konusunu ele alan bir panel ve kişisel verilerin korunması alanındaki hukuki ve teknik gelişmeleri ele alan iki oturum şeklinde planlanan etkinliğin panel bölümünde; Kurumumuz Rehberlik, Araştırma ve Kurumsal İletişim Dairesi Başkanı Kumru DÖNE, İstanbul Teknik Üniversitesi İşletme Fakültesi Öğretim Üyesi Dr. Çiçek ERSOY, Kurumumuz Kişisel Verileri Koruma Kurumu Uzmanı Mustafa Koray ALTUN, İstanbul Bilgi Üniversitesi Hukuk Fakültesi Öğretim Üyesi Dr. Nilgün Başalp YILDIRIM konuşmacı olarak yer aldılar.", "\r\n\r\n", "Kişisel verilerin korunmasıyla ilgili hukuki gelişmelerin değerlendirildiği oturumda; Türk Telekom Regülasyon ve Uyum Direktörlüğü Avukatı Hayrunnisa SES \"Kişisel Verilerin Korunmasında Güncel Küresel Regülasyonlar/Regülasyon Öngörüleri\", Kurumumuz Kişisel Verileri Koruma Kurumu Uzmanı Safiye PERGEL MAŞACIOĞLU \"Değişen Veri İşleme Şartları ile Özel Nitelikli Kişisel Verilerin İşlenmesi\", Hacettepe Üniversitesi Hukuk Fakültesi Bilişim ve Teknoloji Hukuku Anabilim Dalı Öğretim Üyesi Doç. Dr. Merve Ayşegül KULULAR \"Üretken Yapay Zekânın Yükselişi ile İlgili Yeni Riskler ve Gelişmeler\" ve Çankaya Üniversitesi Hukuk Fakültesi Özel Hukuk Bölümü’nden Prof. Dr. Emel BADUR \"Giyilebilir Teknolojik Ürünler Yoluyla İşlenen Kişisel Sağlık Verilerinin Korunması\" konularını anlattılar.", "\r\n\r\n", "Kişisel verilerin korunmasıyla ilgili teknik gelişmelerin ele alındığı ikinci oturumda ise; Ankara Üniversitesi Siber Güvenlik Meslek Yüksek Okulu Müdürü Dr. Murat OSMANOĞLU \"Mahremiyet Artırıcı Teknolojiler ve Uygulama Örnekleri\", S4E Stratejiden Sorumlu Genel Müdür Yardımcısı Hasan MUTLU \"Dijital Dünyada Kimlik Doğrulama: Güvenlik, Gizlilik ve Yeni Teknolojiler\", Ankara Üniversitesi Öğretim Görevlisi ve Adli Bilişim ve Siber Suç Uzmanı Hamza Aytaç DOĞANAY \"Merkeziyetsiz Kimlik Yönetimi ve Veri Mahremiyeti\" ve TurkNet Teknolojiden Sorumlu Genel Müdür Yardımcısı Doğan AYDIN \"Yapay Zekânın Karar Süreçlerinde Şeffaflık ve Hesap Verebilirlik için Algoritmik Denetim Yöntemleri\" konularında sunumlarını gerçekleştirdiler.", "\r\n\r\n", "8. e-Safe Kişisel Verileri Koruma Zirvesi, kapanış töreninin ardından sona erdi.", "\r\n", "\r\n\r\n\r\n                        "]}
]